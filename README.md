# Kirjeldus
Programm võimaldab pidada arvet erinevate ülesannete (projektide) peale kulutatud aja kohta. Aega on võimalik sisestada nii taimeri abil kui ka käsitsi, vajadusel saab sissekandeid muuta või kustutada. Programmis kuvatakse kasutajale ka statistikat: on võimalik võrrelda, kui palju aega on mingile projektile kulutatud, kui palju mingil päeval tööd on tehtud ja kui kaugel ollakse erinevate vahe-eesmärkide (10, 100, 1 000 ja 10 000 tundi) täitumisest. Nende eesmärkide täitumisel avaneb ka aken, mis õnnitleb kasutajat järgmise eesmärgi täitmise puhul.
## Mõisted
* Projekt - tegevus, mille üle soovitakse pikema perioodi jooksul arvet pidada
* Sissekanne - ühekordne projekti kallal töötamiseks kulutatud aeg, seotud konkreetse kestvuse ja kuupäevaga
# Kasutusjuhend
Programm jaguneb kolmeks peamiseks osaks:
* Taimer
* Lisa/muuda sissekandeid
* Statistika
## Taimer
Valides taimeri vaate kuvatakse akna paremas servas kõik loodud projektid ja nendele kulutatud aeg. Selle all on võimalik lisada uusi projekte.
Akna vasakus servas asub taimer, mille abil on võimalik mõõta projekti kallal töötatud aega. Kõigepealt tuleb rippmenüüs valida projekt ja seejärel saab taimeri käivitada. Taimeri peatamisel lisatakse mõõdetud aeg valitud projektile.
## Lisa/muuda sissekandeid
Kõik loodud sissekanded on esitatud tabeli kujul. Neid on võimalik sorteerida projekti nime, kestvuse ja kuupäeva järgi. Tabelist paremal asuvad nupud sissekannete lisamiseks, muutmiseks ja kustutamiseks. Kustutamiseks või muutmiseks tuleb kõigepealt tabelis vastav sissekanne aktiivseks teha.
## Statistika
Statistika jaguneb omakorda kolmeks osaks:
* Projektid
* Progress
* Eesmärgid
### Projektid
Võimaldab võrrelda erinevatele projektidele kulutatud aega valitud perioodil. Perioodi saab sisestada kas käsitsi või valida etteantud valikutest. Pärast "OK" vajutamise kuvatakse kasutajale sektordiagramm valitud perioodi ajakasutuse kohta. Liikudes hiirega sektori peale, näidatakse aega, mis sellel perioodil projektile kulutatud on.
### Progress
Kasutajale kuvatakse joondiagrammi abil igale projektile kulutatud aeg minutites päevade kaupa. 
### Eesmärgid
Kõigepealt tuleb valida projekt, mille kohta statistikat näha tahetakse. Seejärel kuvatakse kasutajale graafiliselt, kui kaugel ta mingi eesmärgi täitmisest on. Koguaeg arvestatakse 4 eesmärgi täitmist: 10, 100, 1000 ja 10 000 tundi. Eesmärgi täitumisel alustatakse sellega otsast peale järgmises ajavahemikus. Näiteks esimese 10 tunni täitumisel hakatakse jälgima 10-lt tunnile 20 tunnini jõudmist.

<a rel="license" href="http://creativecommons.org/licenses/by-nc/4.0/"><img alt="Creative Commons License" style="border-width:0" src="https://i.creativecommons.org/l/by-nc/4.0/88x31.png" /></a><br />This work is licensed under a <a rel="license" href="http://creativecommons.org/licenses/by-nc/4.0/">Creative Commons Attribution-NonCommercial 4.0 International License</a>.